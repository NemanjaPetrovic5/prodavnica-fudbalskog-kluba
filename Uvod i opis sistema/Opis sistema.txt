Sistem radi na sledeći način:
Na početnoj strani sajta korisnik pronalazi artikle i filtere, kako bi lakše dospeo do konkretnih proizvoda koji ga interesuju. Kada korisnik klikne na određen proizvod,
 prikazuju mu se slike proizvoda, cena istog, kategorija, polje za unos željene količine i polje dodaj u korpu.
Kupac dodaje proizvod u korpu, ali ukoliko nije dodao pravi proizvod, on ima mogućnost da uđe u korpu i obriše neželjeni proizvod ili izmeni količinu.
Ukoliko korisnik želi da poruči ono šta se nalazi u korpi, pritisnuće dugme poruči, gde će dalje dobiti jasne instrukcije kako da plaćanje dovrši.
 Uz pomenute instrukcije, korisniku će se prikazati dugme za poništavanje ovog koraka, koji ukoliko pritisne, ne vraća ga na početno stanje, već ga vraća na korpu.
U slučaju da korisnik pritisne dugme poruči, prikazaće se stranica koja zahteva od njega podatke, a to su:
	Ime i prezime
	Adresa
	Mesto stanovanja
	Broj telefona
	Način plaćanja (ukoliko plaća karticom, zahteva se od njega da obavezno ispuni polje ispod, a to je broj kartice, a u slučaju plaćanja pouzećem, 
to polje, podrazumeva se, neće biti obavezno)
Nakon što popuni sve podatke, prikazaće mu se dugme dovrši porudžbinu, te ta porudžbina ide dalje na obradu.
Tako pripremljenu narudžbinu magacioner pronalazi u magacinu i kada je pronađe, šalje na reviziju dežurnom operateru,
koji može da je odbije (ukoliko primeti očigledan problem sa narudžbinom), prihvati (ukoliko je očigledno sve u redu) ili pozove mušteriju da proveri, pri čemu može da po potrebi izvrši korekcije u narudžbini a zatim da je prihvati ili odbije.
Prihvaćena i kompletna narudžbina predaje se privatnoj kurirskoj službi sa kojom naša prodavnica sarađuje, te je oni pakuju i šalju svog kurira na kućnu adresu poručioca,
koji vrši naplatu ukoliko se ista vrši pouzećem, a kasnije kurirska služba uručuje novac od porudžbine prodavnici umanjen za iznos fiksne provizije za izvršenu isporuku.
Ukoliko narudžbinu već dežurni operater označi kao neispravnu, ona se vraća u magacin, te se vraća dobavljačima. 
Ako je narudžbina poslata ispravna kurirskoj službi, a služba ima određenih problema sa njom, porudžbina se vraća u prodavnicu.
Nakon izvršene predaje artrikla kupcu, ažurira se broj količine artikala u prodavnici, operater evidentira platni promet, a narudžbina biva označena kao završena
